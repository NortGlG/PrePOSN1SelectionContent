# สมการและอสมการ (Equation and Inequation)
### สิ่งที่ควรเรียนมาก่อน (Prerequisite)
- [เซต (Set)](Set.md)
- [จำนวนจริง (Real Number)](RealNumber.md)
- [พหุนาม (Polynomial)](Polynomial.md)   


## สมการ (Equation)

สมการ คือ ประโยคสัญลักษณ์ที่กล่าวถึงความสัมพันธ์ของจำนวนโดยมี

สัญลักษณ์ $=$ บอกความสัมพันธ์ระหว่างจำนวน คำตอบของสมการคือ จำนวนที่แทนตัวแปรในสมการ (ซึ่งส่วนมากจะเป็นตัว $x, y, z$ หรือ $a, b, c$) แล้วทำให้สมการเป็นจริง หรือสอดคล้องกับสมการ เช่น

### $x = 4x - 3$

การแก้สมการ คือ วิธีหาคำตอบของสมการนั่นเองซึ่งจากสมการข้างบนคำตอบของสมการคือ $x$ ที่ทำให้ประโยคสัญลักษณ์เป็นจริง ซึ่งนั่นคือ $x = 1$

การตรวจสอบ คือ การนำตัวแปรที่ได้จากการแก้สมการไปแทนลงในสมการที่กำหนดให้เพื่อดูว่าค่าดังกล่าวเป็นคำตอบของสมการหรือไม่

เราจะตรวจสอบโดยการนำ $x = 1$ ไปแทนในสมการเริ่มต้น

- $(1) = 4(1) - 3$
- $1 = 1$ 

## วิธีการแก้สมการเชิงเส้นหนึ่งตัวแปร

จากบทที่ผ่านมาคือ จำนวนจริง จะมีสมบัติว่า

$(a + c = b + c) \iff (a = b)$

ในการแก้สมการอย่างแรกที่เราทำได้คือการ **บวกเข้าทั้งสองฝั่ง** เช่น

- $x + 3 = 10$

เราสามารถบวก $-3$ เข้าทั้งสองฝั่งได้ซึ่งเราก็จะได้

- $x + 3 - 3 = 10 - 3$
- $x = 7$

ต่อมาเราจะสามารถใช้สมบัติของจำนวนจริงอีกอย่างหนึ่งนั้นคือ

$(c \neq 0) \implies ((ac = bc) \iff (a = b))$

นั้นคือเราสามารถ **คูณเข้าทั้งสองฝั่งด้วยเลขใดๆ ที่ไม่เท่ากับ $0$ ได้** เช่น

- $4x = 20$

เราสามารถคูณทั้งสองฝั่งด้วย $\frac{1}{4}$ ได้

- $(\frac{1}{4})4x = (\frac{1}{4})20$
- $x = 5$

ซึ่งเราสามารถนำทั้งสองคุณสมบัติมารวมกันแล้วแก้สมการด้านบนได้นั้นคือ

- $x = 4x - 3$
- $x + 3 = 4x - 3 + 3$
- $x + 3 = 4x$
- $x + 3 - x = 4x - x$
- $3 = 3x$
- $(\frac{1}{3})3 = (\frac{1}{3})3x$
- $1 = x$
- $x = 1$

หลักการคือเราจะทำให้ฝั่งหนึ่งของสมการมี $x$ อยู่ส่วนอีกฝั่งจะต้องไม่มี $x$ อยู่

## วิธีการแก้สมการเชิงเส้นสองตัวแปร

ส่วนใหญ่การแก้สมการสองตัวแปรนั้นเราจะต้องมีอย่างน้อย 2 สมการซึ่งเราจะเรียกว่า **ระบบสมการ** เช่น

- $x + 2y = 3$
- $y - x = 0$

ซึ่งคำตอบของสมการนี้คือ $x = 1, y = 1$ 

การแก้สมการสองตัวแปรจะมีหลายวิธีมากๆ ซึ่งวิธีที่แนะนำจะมีทั้งหมด 2 วิธีคือ


### 1. การเขียนตัวแปรหนึ่งในรูปของตัวแปรหนึ่ง

จากระบบสมการ

- $x + 2y = 3$
- $y - x = 0$

ในสมการที่ (2) เราสามารถจัดรูปให้เป็น

- $y = x$ 

ซึ่งเราจะได้ $y$ ในรูปของ $x$ มาแล้วจากนั้นก็นำสิ่งนี้ไปแทนในอีกสมการได้เลย

- $x + 2(x) = 3$
- $3x = 3$
- $x = 1$

เราก็จะได้ $x = 1$ แล้วจากนั้นเราก็สามารถนำ $x$ ไปแทนในสมการเริ่มต้นเพื่อหาค่า $y$ ต่อได้

### 2. การกำจัดตัวแปรออก

ในวิธีนี้หลักการคือเราจะใช้การบวกเข้าทั้งสองฝั่งเพื่อทำการกำจัดให้สมการเหลือเพียงตัวแปรเดียวแล้วจึงจะแก้ได้ตามปกติ เช่น

จากระบบสมการ

- $x + 2y = 3$
- $y - x = 0$

เราจะนำสมการที่ (1) บวกกับสมการที่ (2) เราจะได้รูปสมการดังนี้

- $(x + 2y) + (y - x) = 3 + 0$
- $x + 2y + y - x = 3$
- $3y = 3$

จากนั้นเราจะแก้สมการเพื่อหา $y$ ตามปกติแล้วจึงนำไปแทนเพื่อหา $x$ ต่อนั้นเอง 

แต่บางทีหน้าตาของระบบสมการอาจจะไม่ได้สวยงาม เช่น

- $x + 2y = 5$
- $y - 2x = 5$

เราจึงจำเป็นต้องตัดตัวแปรออกให้ได้ สมมุติว่าเราจะตัด $x$ ออกเราจะสามารถเพิ่มสมการใหม่เป็นสมการที่ (3) ได้ด้วยการคูรเข้าทั้งสองฝั่ง อย่างในตัวอย่างนี้เราจะนำ $2$ ไปคูณกับสมการที่ (1)

- $2(x + 2y) = 2(5)$
- $2x + 4y = 10$

เราก็จะได้สมการที่ (3) มาจากนั้นเรานำสมการที่ (3) ไปบวกกับสมการที่ (2) ก็จะได้

- $(2x + 4y) + (y - 2x) = 10 + 5$
- $2x + 4y + y - 2x = 15$
- $5y = 15$

เราก็จะได้สมการตัวแปรเดียวมาแล้ว จากนั้นเราก็จะสามารถแก้สมการหา $y$ และนำไปแทนเพื่อหา $x$ ต่อไปได้นั่นเอง

# สมการกำลังสอง (Quadratic Equation)

ก่อนหน้านี้เราได้พูดถึงสมการเชิงเส้นไปแล้วซึ่งสมการต่อไปที่ขาดไม่ได้เลยคือ **สมการกำลังสอง** ซึ่งพบได้บ่อยๆ ในโจทย์ปัญหาการแก้สมการ ซึ่งเป็นสมการที่มีค่าดีกรีเท่ากับ $2$

โดยสมการกำลังสองสามารถเขียนอยู่ในรูปดังนี้

### $ax^{2} + bx + c = 0$

โดยที่ $a, b, c$ เป็นค่าคงที่ ซึ่งเราจะเรียกค่าคงที่ ที่อยู่หน้าตัวแปรว่า **สัมประสิทธิ์ (Coefficient)**

ตัวอย่างสมการกำลังสองเช่น

### $x^{2} - 7x + 12 = 0$

ซึ่งคำตอบของสมการนี้คือ $x = 3, 4$ (สังเกตว่าสมการกำลังสอง *อาจจะ* ไม่ได้มีคำตอบเดียวเสมอไปอีกแล้ว)

โดยวิธีแก้สมการกำลังสองจะมีอยู่หลักๆ 2 วิธีที่แนะนำ ได้แก่

### 1. การแยกตัวประกอบ

การแยกตัวประกอบนั้นคือการที่เราจะดูสมการยกกำลังสองในรูปของสมการเชิงเส้นสองตัวคูณกัน ตัวอย่าง

$(a_{1}x + b_{1})(a_{2}x + b_{2}) = 0$

แล้วจากนั้นเราจะหาคำตอบสมการด้วยสมบัติของจำนวนจริงที่บอกว่า $ab = 0 \implies a = 0 \lor b = 0$

หรือก็คือหากคูณกันแล้วเท่ากับ $0$ แสดงว่าต้องมีตัวใดตัวหนึ่งเท่ากับ $0$ เช่นตัวอย่างตอนแรก

$x^{2} - 7x + 12 = 0$

เราสามารถแยกตัวประกอบออกมาได้เป็น

$(x - 3)(x - 4) = 0$

แล้วเรารู้ว่าในสองตัวที่คูณกันนี้ต้องมีก้อนหนึ่งเป็นศูนย์เราเลยสามารถแบ่งเป็น 2 กรณีคือ

- $x - 3 = 0$
- $x - 4 = 0$

จากนั้นเราจะแก้สมการเพื่อหาคำตอบในแต่ละกรณีซึ่งทุกๆ คำตอบที่หาได้จะเป็นคำตอบให้กับสมการกำลังสองของเรานั่นเอง

โดยวิธีนี้ยังสามารถใช้แก้สมการที่มีดีกรีมากกว่า $2$ ได้อีกด้วยควรจำมักๆๆๆๆ

*ข้อควรระวัง* : ในบางกรณีสมการอาจจะแยกตัวประกอบได้ยากหรือแยกไม่ได้หากเป็นเช่นนั้นควรใช้วิธีที่ $2$

### 2. การใช้สูตรสมการกำลังสอง

สำหรับคนชอบจำสูตร วิธีนี้น่าจะเป็นวิธีที่ดีในการแก้สมการกำลังสอง โดยเริ่มต้นเราจะต้องจัดรูปสมการให้อยู่ในรูป

$ax^{2} + bx + c = 0$

ให้ได้ก่อนจากนั้นค่า $x$ ที่เป็นคำตอบจะสามารถคำนวณได้จากสูตร

### $x = \frac{-b \pm \sqrt{b^{2} - 4ac}}{2a}$

หรือจะเขียนอีกแบบเป็น

### $x = \frac{-b + \sqrt{b^{2} - 4ac}}{2a}, \frac{-b - \sqrt{b^{2} - 4ac}}{2a}$

ซึ่งในสมการนี้จะบอกเราได้ว่าสมการกำลังของเรานั้นจะมีกี่คำตอบที่เป็นไปได้โดยสังเกตที่พจน์

$\pm\sqrt{b^{2} - 4ac}$

พจน์นี้จะสามารถบอกจำนวนคำตอบกับเราได้โดยแบ่งเป็น $3$ กรณีได้แก่

1. $b^{2} - 4ac > 0$ สมการจะมี $2$ คำตอบ
2. $b^{2} - 4ac = 0$ สมการจะมี $1$ คำตอบเนื่องจาก $-0 = 0$
3. $b^{2} - 4ac < 0$ สมการจะมี ไม่มีคำตอบเนื่องจากเราไม่สามารถใส่ค่าติดลบใน Square Root ได้

## อสมการ (Inequation)

อสมการ คือ ประโยคสัญลักษณ์ที่กล่าวถึงความสัมพันธ์ของจำนวนโดยมี

สัญลักษณ์ $<, >, \leq, \geq$ บอกความสัมพันธ์ระหว่างจำนวน ซึ่งจะมีนิยามของสัญลักษณ์ดังนี้

- น้อยกว่า (lesser than, $<$) เมื่อเขียนแทนเช่น $x < 10$ จะหมายถึง $x$ มีค่าน้อยกว่า $10$ และจะต้องไม่เท่ากับ $10$ ด้วย
- มากกว่า (greater than, $>$) เมื่อเขียนแทนเช่น $x > 10$ จะหมายถึง $x$ มีค่ามากกว่า $10$ และจะต้องไม่เท่ากับ $10$ ด้วย
- น้อยกว่าหรือเท่ากับ (lesser than or equal, $\leq$) เมื่อเขียนแทนเช่น $x \leq 10$ จะหมายถึง $x$ มีค่าน้อยกว่า $10$ หรือจะเท่ากับ $10$ ก็ได้
- มากกว่าหรือเท่ากับ (greater than or equal, $\geq$) เมื่อเขียนแทนเช่น $x \geq 10$ จะหมายถึง $x$ มีค่ามากกว่า $10$ หรือจะเท่ากับ $10$ ก็ได้

คำตอบของอสมการคือ จำนวนที่แทนตัวแปรในสมการ (ซึ่งส่วนมากจะเป็นตัว $x, y, z$ หรือ $a, b, c$) แล้วทำให้สมการเป็นจริง หรือสอดคล้องกับสมการ เช่น

### $2x - 3 \geq 1$

คำตอบของอสมการนี้คือค่า $x$ จะต้องมากกว่าหรือเท่ากับ $2$ เท่านั้น

## เส้นจำนวน (Number line)

เส้นจำนวน คือ แผนภาพในหนึ่งมิติซึ่งจะเป็นการแสดงจำนวนต่างๆ บนเส้นจำนวนนี้

<img alt="numberline" src="asset\realnumberline.png">

ซึ่งเราจะสามารถเขียนคำตอบของอสมการได้ในรูปของ **ช่วง** บนเส้นจำนวน

โดยเราจะเขียนช่วงด้วยการใช้เครื่องหมาย $\text{( ) [ ]}$

จุดจบของช่วงแบ่งเป็นสองประเภทคือ เปิด และ ปิด

ซึ่งช่วงปิดเขียนด้วยวงเล็บ $\text{[]}$ นั้นคือเราจะรวมตัวนั้นด้วยเช่น $[2, 5]$ หมายถึงช่วงของเลขที่มีค่าระหว่าง $2$ ถึง $5$ โดยรวม $2, 5$ ด้วย

ซึ่งช่วงเปิดเขียนด้วยวงเล็บ $\text{()}$ นั้นคือเราจะไม่รวมตัวนั้นด้วยเช่น $(1, 3)$ หมายถึงช่วงของเลขที่มีค่าระหว่าง $1$ ถึง $3$ โดย**ไม่**รวม $1, 3$ ด้วย

เราสามารถใช้วงเล็บทั้งสองแบบร่วมกันได้ด้วย เช่น $(3, 7]$ หมายถึงช่วงของเลขที่มีค่าระหว่าง $3$ ถึง $7$ โดยรวม $7$ แต่ไม่รวม $3$

เราสามารถเขียนช่วงต่างๆ ลงบนเส้นจำนวนได้อีกด้วยนั้นคือ สมมุตว่าเราจะเขียนช่วง $[-2, 4)$ ลงในเส้นจำนวนเราจะเขียนจุดเริ่มจะจุดจบช่วงด้วยจุด และเราจะขีดเส้นตรงเชื่อมระหว่างสองจุดดังภาพด้านล่าง

<img alt="numberline" src="asset\intervalonnumberline1.png">

โดยหากเป็นช่วงปิดเราจะใช้จุดทึบ แต่ถ้าเป็นช่วงเปิดจะใช้จุดโปร่ง

ในกรณีที่เราต้องลากช่วงไปถึง $\infty$ หรือ $-\infty$ เราจะใช้ช่วงเปิดเท่านั้นเช่น $(-\infty, 4]$ หรือ $(42, \infty)$

และตอนเขียนบนเส้นจำนวนให้เราใช้ลูกศรเพื่อชี้บอกว่าไปต่อเรื่อยๆ ไม่สิ้นสุด เช่น $(2, \infty)$

<img alt="numberline" src="asset\intervalonnumberline2.png">

## วิธีการแก้อสมการดีกรี 1

การแก้อสมการนั้นจะใช้วิธีที่คล้ายกับสมการได้เลย เว้นแต่ **การคูณทั้งสองฝั่ง**

**การคูณทั้งสองฝั่ง** ในอสมการนั้น หากค่าที่ใช้คูณมีค่าน้อยกว่า $0$ เราจะต้องกลับเครื่องหมายอสมการด้วย เช่น

- จาก $<$ จะกลายเป็น $>$
- จาก $\leq$ จะกลายเป็น $\geq$

และเราไม่สามารถที่จะใช้ตัวแปรคูณทั้งสองฝั่งได้ถ้าเรายังไม่รู้ค่าของตัวแปรนั้นๆ ว่าเป็นบวกหรือลบ

ตัวอย่าง

- $2x - 3 > 1$

เราจะบวก $3$ ทั้งสองฝั่งจะได้เป็น

- $2x - 3 + 3 > 1 + 3$
- $2x > 4$

แล้วทำการคูณกับ $\frac{1}{2}$ ทั้งสองฝั่งก็จะได้

- $(\frac{1}{2})2x > (\frac{1}{2})4$
- $x > 2$

ซึ่งเราจะเขียนค่า $x$ บนเส้นจำนวนได้ดังนี้

<img alt="numberline" src="asset\intervalonnumberline2.png">

ซึ่งก็คือช่วง $(2, \infty]$

## วิธีการแก้อสมการดีกรี 2 ขึ้นไป

ทำได้ด้วยวิธีการแยกตัวประกอบโดยเราจะต้องให้อสมการอยู่ในรูป ซึ่งการจัดรูปอสมการจะซับซ้อนกว่าสมการควรจัดรูปอย่างระมัดระวัง

- $P(x) \geq 0$
- $P(x) \leq 0$
- $P(x) > 0$
- $P(x) < 0$

เสร็จแล้วเราจะหาคำตอบของพจน์ย่อยที่เราแยกตัวประกอบมาวางไว้บนเส้นจำนวนเช่น

- $x^{2} - 7x + 12 \leq 0$
- $(x - 3)(x - 4) \leq 0$

เราจะได้คำตอบสมการของพจน์ย่อยๆ เป็น $x = 3, 4$ เราจะนำทั้งสองพจน์มาวางบนเส้นจำนวน

จากนั้นเราจะไล่จากขวามาซ้ายเราจะไล่ใส่เครื่องหมาย $-$ และเครื่อง $+$ สลับกันโดยมีจุดแบ่งเป็นจำนวนที่เราวางไว้บนเส้นจำนวน (เริ่มจากเครื่องหมาย $+$)

<img alt="numberline" src="asset\intervalonnumberline4.png">

จากนั้นให้ดูเครื่องหมายในอสมการ

- หากเป็นเครื่องหมาย $\leq$ ให้ทำการพิจารณาช่วงที่เป็น $-$ โดยใช้ช่วงปิด
- หากเป็นเครื่องหมาย $\geq$ ให้ทำการพิจารณาช่วงที่เป็น $+$ โดยใช้ช่วงปิด
- หากเป็นเครื่องหมาย $<$ ให้ทำการพิจารณาช่วงที่เป็น $-$ โดยใช้ช่วงเปิด
- หากเป็นเครื่องหมาย $>$ ให้ทำการพิจารณาช่วงที่เป็น $+$ โดยใช้ช่วงเปิด

ซึ่งหากคำตอบเราครอบคลุมหลายช่วงให้เชื่อมด้วยเครื่องหมาย $\cup$ หรือ ยูเนียน (Union)

Ex. $(x - 3)(x - 4) \leq 0$

<img alt="numberline" src="asset\exineq1.png">

Ex. $(x + 4)(x + 1) \geq 0$

<img alt="numberline" src="asset\exineq2.png">

Ex. $(x + 2)(x - 3) > 0$

<img alt="numberline" src="asset\exineq3.png">

### เพิ่มเติม

หากเราเจอพจน์ที่ไม่สามารถแยกตัวประกอบได้เช่น $x^{2} + x + 1$ ให้เราพิจารณาว่าพจน์นั้นๆ จะมีค่าเป็นบวกหรือลบหากเป็นลบให้คูณ $-1$ ทางฝั่งสมการก่อน แล้วจึงตัดออก

และกรณีเพิ่มเติมคือหากคำตอบของพจน์ที่เราพิจารณาเป็นตัวส่วน เราไม่สามารถให้ตัวส่วนมีค่าเท่ากับ $0$ ได้

และหากพจน์นั้นๆ มีเลขชี้กำลังเช่น $(x-3)^{3}, (x+2)^{12}$ ให้ดูว่าเลขชี้กำลังเป็นคู่หรือคี่

หากเป็นคี่เราจะสามารถลดเลขชี้กำลังให้เหลือ $1$ ได้โดยที่คำตอบไม่เปลี่ยน

เช่นเดียวกันหากเป็นคู่เราจะสามารถลดเลขชี้กำลังให้เหลือ $2$ ได้ ซึ่งหากเลขชี้กำลังเป็นสองแล้วค่าของพจน์ๆ นั้นจะต้อง $\geq 0$ อย่างแน่นอนเราจึงจะพิจารณากรณีแค่ที่มันเท่ากับ $0$ ก็พอ

## วิธีการแก้สมการค่าสัมบูรณ์

สมการค่าสัมบูรณ์จะเป็นการนำฟังก์ชั่นค่าสัมบูรณ์มายำๆ ในสมการเช่น

### $|2x - 3| = 4$

โดยคำตอบของสมการนี้คือ $x = - \frac{1}{2}, \frac{7}{2}$

โดยสามารถแก้ได้หลักๆ 2 วิธีโดยขึ้นอยู่กับหน้าตาของสมการได้แก่

### 1. กำลังสองทั้งสองข้าง

โดยเราจะใช้สมบัติที่บอกว่า $|x|^{2} = x^{2}$ (ย้อนดูได้ในบทจำนวนจริง) และเราสามารถตัด $||$ ทิ้งออกไปได้เลย เช่น

$|x - 6| = 3$

เมื่อเรากำลังสองทั้งสองฝั่งก็จะได้

- $(x - 6)^{2} = 3^{2}$
- $x^{2} - 12x + 36 = 9$
- $x^{2} - 12x + 27 = 0$
- $(x - 3)(x - 9) = 0$
- $x = 3, 9$

และแก้สมการได้ แต่ย้ำว่าคำตอบนี้อาจจะไม่ได้ถูกเสมอไป ควรตรวจสอบคำตอบทุกครั้งหลังแก้ เช่น

$|x - 2| = -1$

จริงๆ จะไม่มีคำตอบแต่ถ้าใช้วิธีนี้จะได้คำตอบ

ซึ่งวิธีนี้จะใช้ได้ถ้ารูปอสมการเป็นรูปง่ายๆ แต่ถ้าอสมการเราเป็นรูปแปลกๆ เช่น

$|x - 2| - |x - 5| = 10$

จะทำให้วิธีนี้ใช้ไม่ได้ (หรือใช้ยาก) เราจึงมีอีกวิธีนึงก็คือ

### 2. แยกกรณีแก้


## วิธีการแก้สมการอสมการค่าสัมบูรณ์